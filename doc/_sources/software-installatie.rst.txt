.. include:: subst.inc

Installatie van de |hisparc| software
=====================================

De software bestaat uit één installatiepakket [#OOTI]_.  We raden aan om
de software te installeren op een moderne pc (32 of 64-bit) met een
schone installatie van Microsoft Windows 7 (op Windows 8
is de software nog niet getest).  De keuze voor Windows is slechts
gemaakt omdat een groot aantal systeembeheerders in het voortgezet
onderwijs alleen ervaring heeft met Windows en een aantal van hen in het
verleden aangaf geen Linux pc's toe te staan op het schoolnetwerk.  Voor
het ondersteunen van meer dan één besturingssysteem hebben we helaas
niet de mankracht.

.. note:: Vóór uiteindelijk gebruik is het nodig de |hisparc| data
   acquisitie software na installatie te configureren!  Zie
   :doc:`configuratie`.  **Als u deze stap (per ongeluk) overslaat, dan
   zijn uw meetgegevens ONBRUIKBAAR.**  Als u deze handleiding stap voor
   stap volgt, dan komt u vanzelf aan de configuratie toe.

.. note:: Alle broncode van de software is beschikbaar.  Wilt u zelf met
   |labview| (de broncode van de data acquisitie software) aan de slag of
   zijn uw leerlingen geïnteresseerd in hoe het verwerken en uploaden van
   de |hisparc| data in zijn werk gaat, kijk dan op
   https://github.com/HiSPARC/ .


Benodigdheden
-------------

Vóór u aan de installatie begint dient u te beschikken over:

* een eigen beheer account op de PC.
* er mag geen account met de naam ``hisparc`` of ``admhisparc`` bestaan.
  Accounts met die namen worden door de installer aangemaakt.
* de HiSPARC software installer, ``hisparcInstaller_vX.Y.Z.exe``
* door u clustercoördinator verstrekt:
    * beveiligingscertificaat, bijvoorbeeld: ``sciencepark501.zip``
    * een stationnummer
    * een wachtwoord, uniek voor dit station.  Dit wachtwoord wordt
      gebruikt als controle op een vergissing in stationnummers.  Denkt
      u er in het geval van een zelfgekozen wachtwoord aan dit wachtwoord
      aan de clustercoördinator te verstrekken.

.. note:: de naam van uw pc zoals gebruikt in ons monitorsysteem
   (:ref:`nagios-doc`) is gelijk aan de naam van het certificaat, zonder
   de ``.zip`` extensie.  Als het certificaat ``sciencepark501.zip`` heet,
   dan is de pc-naam ``sciencepark501``.

.. note:: Stel de pc in de *BIOS setup* zódanig in dat hij in het geval
   van stroomuitval automatisch weer opstart.  Bij een *EEE PC* kan dat
   door vlak na het aanzetten op *DEL* te drukken en dan in de setup het
   tabblad *Power* te kiezen, dan het menu *APM configuration* en bij de
   optie *Restore  on AC Power Loss* de optie *Last State* te kiezen.  Dit
   betekent een herstart bij stroomuitval, maar als de computer handmatig
   uit was gezet, dan blijft hij uit.

.. figure:: images/req-files.png
   :align: center
   :scale: 85

   Een folder met de installer en het beveiligingscertificaat.


Installatieprocedure
--------------------

De installatieprocedure is eenvoudig te doorlopen.  Hieronder volgt een
aantal screenshots van de installer met een korte beschrijving.


Welkom
^^^^^^

Dit venster spreekt voor zich.

.. figure:: images/install-welkom.png
   :align: center
   :scale: 85

   De welkomstpagina van de installer.  Dit is het eerste dat u ziet
   nadat de installer is gestart.


Stationgegevens
^^^^^^^^^^^^^^^

In dit venster dient u de stationgegevens in te vullen: stationnummer en
wachtwoord.  Het beveiligingscertificaat kan geladen worden door ofwel de
lokatie in te vullen of, handiger, op het knopje naast het veld te
klikken en het bestand te selecteren.

.. figure:: images/install-stationgegevens.png
   :align: center
   :scale: 85

   De installer vraagt om het invullen van de stationgegevens.


Lokale database
^^^^^^^^^^^^^^^

Als uw school of instelling beschikt over de nodige software om |hisparc|
data te ontvangen, te verwerken en langdurig op te slaan, dan kunt u hier
het adres invullen.  *Voor vrijwel alle installaties blijft dit veld
leeg.*

.. figure:: images/install-lokaledatabase.png
   :align: center
   :scale: 85

   Het is mogelijk om een lokale database op te geven.  Normaliter blijft
   dit veld leeg.

.. note:: Op dit moment is er geen installatiepakket of handleiding
   voorhanden om zelf de benodigde serversoftware te installeren.  Op
   aanvraag is alle broncode beschikbaar.


Aangesloten detectoren
^^^^^^^^^^^^^^^^^^^^^^

In dit venster kunt u aangeven welke detectoren u heeft aangesloten.
Meestal is dit slechts een |hisparc| detector, maar in de toekomst willen
we op zoveel mogelijk lokaties ook weerstations gebruiken.  Weerstations
stellen ons in staat om de |hisparc| metingen nauwkeurig te koppelen aan
o.a. actuele luchtdruk en temperatuur waarnemingen.

.. figure:: images/install-detectoren.png
   :align: center
   :scale: 85

   Hier vinkt u de aangesloten detectoren aan.  Dit station beschikt
   alleen over een |hisparc| detector.


Installatie
^^^^^^^^^^^

De installatie kan, afhankelijk van de snelheid van uw computer, wat tijd
in beslag nemen.  Vooral het uitvoeren van de zogeheten *adminUpdater*
(zie screenshot) kan even duren.

Tijdens de installatie wordt een driver geïnstalleerd voor een virtuele
netwerkkaart, de zogeheten *TAP adapter*.  Deze netwerkkaart wordt
gebruikt door *OpenVPN*.  Deze software maakt een beveiligde
netwerkverbinding met onze servers op het Nikhef door middel van een
*Virtual Private Network*.  Deze driver is niet officieel door Microsoft
gecertificeerd en daarom moet u expliciet toestemming geven voor de
installatie.

.. note:: Het is *noodzakelijk* dat u toestemming geeft voor de
   installatie van de TAP driver.  In tegenstelling tot wat de
   waarschuwing sterk suggereert zijn hieraan geen risico's verbonden.
   Voor programmeurs die hun software gratis ter beschikking stellen,
   zoals de auteurs van de TAP driver, is het niet op te brengen Microsoft
   te betalen voor hun Windows Logo test programma.  Het enige dat dit op
   zou leveren is het niet verschijnen van deze waarschuwing.

.. figure:: images/install-installatie.png
   :align: center
   :scale: 85

   De installatie is in volle gang.  Dit kan enige tijd duren.

.. figure:: images/install-tapdriver.png
   :align: center
   :scale: 85

   De installatie van de TAP driver (virtuele netwerkkaart voor OpenVPN)
   is niet officieel door Microsoft gecertificeerd.  Daarom moet u
   expliciet toestemming geven voor de installatie.


Herstart
^^^^^^^^

Na de installatie is het nodig de computer opnieuw op te starten.  Na de
herstart zal de pc automatisch inloggen met het nieuwe |hisparc| user
account en zal de detectorsoftware automatisch worden gestart.

.. figure:: images/install-herstart.png
   :align: center
   :scale: 85

   De installer vraagt om het herstarten van de computer.  Het is mogelijk
   om dit later te doen, maar voordat de computer opnieuw is opgestart is
   de software niet volledig geïnstalleerd.


Na installatie
--------------

Nadat de computer opnieuw is opgestart zal Windows automatisch inloggen
onder het |hisparc| user account.  Windows zal dan een window
*StartHiSPARCSoftware* openen.  De volgende software zal dan
automatisch worden gestart:

* *MySQL server* voor tijdelijke data opslag
* *HiSPARC DAQ* software voor data acquisitie
* *HiSPARC Weather* software voor weer-data acquisitie (indien een weer station
  aanwezig is.
* *HiSPARC Monitor* voor het versturen van data en het verzamelen van
  detectorstatistieken.  De monitor stelt ons in staat direct te weten
  wanneer een detector of detector pc niet meer goed functioneert.
* *HiSPARC Updater* voor het controleren van |hisparc| software updates.
  Dit stelt ons in staat om nieuwe detector software direct op alle
  detector pc's te installeren.

Het starten van *MySQL* zorgt voor een waarschuwing door de *Windows
Firewall*. Dit is geen enkel probleem, en we raden u aan de
waarschuwing in de toekomst te negeren (zie figuur).

.. figure:: images/mysql-firewall.png
   :align: center
   :scale: 85

Nadat alle software is opgestart zijn verschillende vensters geopend.
Ieder venster, behalve *StartHiSPARCSoftware*, moet blijven draaien.
Het is dus niet mogelijk vensters te sluiten.  De vensters mogen
natuurlijk wel geminimaliseerd worden.

.. note:: Voor een correcte werking van de detector is het van het
   grootste belang dat de vensters *HiSPARCDAQ, HiSPARC Monitor en HiSPARC
   Updater blijven draaien!*


HiSPARC Local Diagnostic Tool
-----------------------------

Om te controleren of de installatie succesvol is verlopen en alle
netwerkverbindingen zonder problemen werken is het van belang de *Local
Diagnostic Tool* te draaien.  Deze vindt u onder *Start -> Alle
Programmma's -> HiSPARC -> LocalDiagnosticTool* of *Start -> 
Programs -> HiSPARC -> Status -> Diagnostics*.

.. figure:: images/localdiagnostictool.png
   :align: center
   :scale: 85

   Screenshot van de Local Diagnostic Tool.  Op deze PC is alles in orde,
   en er is geen proxy server vereist.

Na opstarten van het programma verschijnt een wit tekstscherm waarin de
resultaten van een aantal controles worden weergegeven.  De samenvatting
aan het eind moet overal *SUCCESS* weergeven.  Voor de beste instellingen,
klikt u op *Write VPN config*, ook als alles in orde is.  Is dit *niet*
het geval, en staat er vlak boven de samenvatting iets als *Proxy
(proxy01.server.example.com) is enabled*, klikt u dan op *Write VPN
config*, herstart de pc en start u nogmaals de Local Diagnostic Tool.  De
proxy instellingen zijn dan geschreven en er wordt van via die weg
geprobeerd verbinding te maken.

Bij aanhoudende problemen, kunt u in het witte venster klikken, en met
*Ctrl-A* alle tekst selecteren.  Met *Ctrl-C* kopieert u het naar het
klembord.  U kunt dan in een e-mail op *Ctrl-V* drukken en u heeft de
volledige uitvoer van de controles.  U kunt uw mail sturen naar
suryab@nikhef.nl.  We zullen dan zo snel mogelijk contact met u opnemen.

.. note:: Vóór uiteindelijk gebruik is het nodig de |hisparc| data
   acquisitie software te configureren! Zie :doc:`configuratie`.


.. rubric:: Footnotes

.. [#ooti] Met dank aan een team van studenten van de Technische
   Universiteit Eindhoven.  Het OOTI team 2008 heeft in het kader van een
   8-weekse stageopdracht augustus / september 2009 onze installer,
   data-overdracht en data-opslag onderzocht en verbeterd.
.. [#python] Python is een zeer veelzijdige programmeertaal die de laatste
   jaren steeds populairder wordt.  Oorspronkelijk ontwikkeld aan het
   *Centrum voor wiskunde en informatica (CWI)* door *Guido van Rossum*
   (nu werkzaam bij *Google*) wordt de taal nu internationaal ontwikkeld
   en gebruikt.  Bekende gebruikers zijn ondermeer `Google
   <http://google.com>`_ en `Ubuntu <http://ubuntu.com>`_. Voor meer
   informatie over Python, zie de `Python website <http://python.org>`_ en
   `Python op Wikipedia
   <http://en.wikipedia.org/wiki/Python_(programming_language)>`_.
